<template>
  <div>
    <h3>System gospodarczy</h3>
    <p>
      Rynek odgrywa kluczową rolę gospodarce państwa. Trzeba radykalnie zmienić
      nasz kierunek rozwoju. Musimy stworzyć nową pragmatyczną wizję gospodarki
      dbającą o równość szans i sprawiedliwość społeczną, której fundamentami są
      kapitalizm i wolny rynek. Państwo ma tworzyć warunki do sprawnego
      funkcjonowania wolnej konkurencji napędzającej wzrost gospodarczy, a
      zarazem stwarzać równe szanse dla jej uczestników. Chcemy uwolnić rynek od
      regulacji i pozwolić mu się rozwijać. Na tym etapie już nie stać nas na
      ograniczanie potencjału naszego państwa.
    </p>
    <h3>Proste prawo</h3>
    <p>
      Obszerne i nieefektywne prawo to największa blokada, która paraliżuje nasz
      rozwój gospodarczy. Nasze prawo jest bardzo skomplikowane, a zawiłe
      przepisy komplikują się sprawiając, że prawo jest bardzo niejasne i
      obszerne. Wg. badań (źródło: Doing Business) płacenie podatków w Polsce
      zajmuje ponad 300h rocznie. W Estoni dla porównania, wynik ten to około
      50h. Pracujący ludzie spędzają wiele czasu na formalnościach, a utrzymanie
      urzędów powoduje dodatkowe koszty.
    </p>
    <p>
      Prawo nie powinno budzić obaw obywateli. Zmienimy je tak, aby było
      znacznie łatwiejsze do poprawnej interpretacji. Przepisy w naszym kraju
      powinny ułatwiać życie każdemu funkcjonującemu w Polsce. W naszym rządzie
      każda wprowadzana ustawa będzie wiązała się z likwidacją innych.
    </p>
    <p>
      Całkowite uproszczenie prawa podatkowego, usunięcie większości regulacji
      oraz likwidacja niepotrzebnych instytucji jest pierwszym i podstawowym
      krokiem do odblokowania naszego pełnego potencjału.
    </p>
    <p>
      Sprawimy, że wszystkie podatki i składki zapłacisz jednym przelewem. To
      państwo zajmie się podzieleniem tych środków na konkretne kategorie.
      Dopilnujemy, abyś wiedział, ile zapłacisz z wyprzedzeniem: wszystkie
      zmiany podatkowe będą musiały być wprowadzane najpóźniej do czerwca
      poprzedzającego kolejny rok rozliczeniowy.
    </p>
    <h3>Własność</h3>
    <p>
      We w pełni funkcjonującej gospodarce rynkowej zdolność do gromadzenia
      własności prywatnej i bogactwa jest główną siłą motywującą zarówno
      pracowników, jak i inwestorów. Zabezpieczymy własność prywatną przed
      interwencjami państwa. Nic, co uczciwie osiągnęliśmy nie może nam zostać
      zabrane.
    </p>
    <p>
      Zapewnimy każdemu bezpieczeństwo oraz swobodę w zarządzaniu i użytkowaniu
      własnością. Sprawimy, że każdy będzie mógł bez przeszkód budować, co tylko
      zechce na własnej ziemi, jeżeli tylko nie ingeruje to w wygodę i
      bezpieczeństwo innych. Przekażemy właścicielowi nieruchomości prawa do
      ustalania zasad dotyczących palenia tytoniu czy ścinania drzew. Koniec z
      zezwoleniami. Teraz ty będziesz panem własnej Ziemii.
    </p>
    <p>
      Pozwolimy na samodzielne poszukiwanie skarbów. Projekt znosi jakąkolwiek
      regulację prywatnych poszukiwań zabytków archeologicznych, przewiduje
      przejście znalezisk na własność poszukiwacza oraz eliminuje przepis karny
      przewidujący karę kryminalną za samowolne poszukiwania. Skarb Państwa
      otrzymuje możliwość żądania sprzedaży zabytku po cenie rynkowej.
    </p>
    <p>
      Kluczowym aspektem ochrony praw własności jest egzekwowanie umów.
      Dobrowolne podejmowanie zobowiązań umownych jest podstawą systemu
      rynkowego i handlu między narodami. Znacznie zderegulujemy zawieranie
      umów, a rolą państwa od teraz przestanie być mówienie ludziom jakie umowy
      wolno im zawierać. Za to zacznie robić coś, co od początku robić powinno -
      będzie czuwać, aby umowy były respektowane i żadnemu z podmiotów nie stała
      się krzywda.
    </p>

    <h3>Raj biznesowy</h3>
    <p>
      Rejestracja firm powinna być tak szybka i łatwa jak to tylko możliwe,
      wręcz realna z dnia na dzień. Procedury powinny być tak proste jak w
      Kanadzie czy Nowej Zelandii. Nie trzeba chyba wspominać, że powinno to być
      możliwe przez internet.
    </p>
    <p>
      Obecnie działalność nierejestrowana możliwa jest jedynie wtedy, gdy
      przychód z niej jest niższy niż połowa minimalnego wynagrodzenia za pracę.
      Podniesiemy limit dochodów koniecznych do rejestracji firmy do 150% płacy
      minimalnej.
    </p>
    <p>
      Podniesiemy limit obligujący do stania się czynnym podatnikiem VAT do 400
      000 zł.
    </p>
    <p>
      Chcemy dążyć do maksymalnego ograniczenia zbędnych licencji i pozwoleń.
      Należy usunąć jak najwięcej form ograniczania działalności gospodarczej.
      Będziemy również sprzeciwiać się wprowadzaniu nowych ograniczeń.
    </p>
    <p>
      Nikt nie ma prawa narzucać przedsiębiorcy realizacji usługi niezgodnej z
      jego sumieniem. Przedsiębiorca powinien zarazem posiadać wolność odmowy
      sprzedaży dóbr i usług wtedy, gdy z jakichkolwiek przyczyn tego nie chce.
    </p>
    <p>
      Należy stanowczo odrzucić tezy o dobroczynnych skutkach wzrostu cen. Celem
      banku centralnego nie może być psucie polskiego pieniądza, lecz dbanie o
      jego wartość. Jakikolwiek dodruk powinien być zatrzymany tak szybko jak to
      tylko możliwe.
    </p>
    <p>Za naszych rządów nigdy nie nastąpi żadna sztuczna ingerencja w ceny.</p>
    <p>Bank centralny stanie się ponownie całkowicie niezależną instytucją.</p>
    <p>
      Przedsiębiorstwa na wolnym rynku poddane są darwinowskim zasadom, które
      wymuszają wypracowanie realnej wartości poprzez wytwarzanie lepszego
      produktu. Spółki skarbu państwa funkcjonują oczywiście na innych zasadach.
      Tylko zagrożenie stratą może prowadzić do poprawy funkcjonowania spółek.
      Postulujemy odchodzenie od finansowania spółek skarby państwa i ich
      częściową prywatyzację. Tyczy się to między innymi: Orlenu, PKO BP, KGHM,
      Grupy Azoty czy PGNiG.
    </p>

    <p>
      Usuniemy partyjnych nominatów z pozycji kierowniczych i rad nadzorczych
      Spółek Skarbu Państwa. Kandydaci i kandydatki do zarządów będą przechodzić
      kurs i zdawać egzamin przed komisją wolną od polityków. Na każde
      stanowisko zostanie przeprowadzony konkurs. Wysłuchania kandydatów będą
      transmitowane w Internecie.
    </p>

    <h3>Rynek światowy</h3>
    <p>
      Usuniemy zakaz handlu w niedzielę oraz przedstawimy ustawę o wolnym handlu
      ułatwiającą drobną działalność handlową.
    </p>
    <p>
      Wnosić będziemy o umowy handlowe likwidujące cła w handlu z większością
      państw świata i maksymalnie zmniejszymy pozostałe cła.
    </p>
    <p>
      Stworzymy najszerszą na świecie siatkę umów gospodarczych. Zależy nam na
      tym, aby przepływ kapitału inwestycyjnego dla firm był wolny i
      nieograniczony.
    </p>
    <p>
      Dostępny i sprawnie działający sformalizowany system finansowy zapewnia
      dostępność zróżnicowanych usług oszczędnościowych, kredytowych,
      płatniczych i inwestycyjnych dla osób fizycznych i firm. Ograniczymy więc
      regulowanie banków.
    </p>
  </div>
</template>
