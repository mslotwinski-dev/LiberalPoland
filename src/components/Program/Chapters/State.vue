<template>
  <div>
    <h3>Jawność i Korupcja</h3>
    <p>
      Ah, korupcja. Coś, co było elementem każdego Polskiego rządu.
      Przyzwyczailiśmy się do tego jak gdyby nie istniała inna możliwość. Musimy
      sprawić, że społeczeństwo ponownie zaufa politykom. Nie stać nas na inną
      możliwość.
    </p>
    <p>
      Przez ręce urzędników powinno przechodzić jak najmniej pieniędzy, a
      jakiekolwiek próby ich przywłaszczenia lub przyjmowania łapówek powinny
      być karane surowiej niż kiedykolwiek. Nie pozwolimy też na wykorzystywanie
      przez urzędników państwowych przywilejów dla prywatnych korzyści, co tyczy
      się także policji. Finanse wszystkich urzędników mają być jawne, a osoby
      zgłaszające przypadki korupcji - chronione przez państwo.
    </p>

    <p>
      Pociągniemy do odpowiedzialności urzędników, których decyzje szkodzą
      przedsiębiorcom. Nie możemy dopuszczać do sytuacji, w której urzędnik
      wydający szkodliwą dla kogoś decyzję doprowadza do bankructwa lub
      poważnego uszczuplenia majątku, czy nawet godzi w dobre imię i, mimo
      odpowiedzialności, pozostaje bezkarny.
    </p>

    <p>
      Polityka kształtowana przez nasz rząd będzie czysta i przejrzysta, bez
      sekretów, a wszystkie jego działania będą jawne. Tyczy się to także
      administracji rządowej i służb cywilnych. Podstawą wydatkowania pieniędzy
      środków publicznych powinna być pełna jawność. Co do zasady, wszystkie
      umowy i dokumenty księgowe dotyczące wydatków państwa powinny być jawne i
      publikowane w Internecie na stronach podmiotów wydatkujących pieniądze
      polskich podatników. Podstawą odstąpienia od tej zasady może być jedynie
      ochrona bezpieczeństwa publicznego. Działalność informacyjna jednostek
      publicznych powinna odbywać się co do zasady w Internecie
    </p>

    <p>
      Aktualnie obywatel uzyskuje zaledwie częściową informację o obciążeniach
      podatkami, jakie ponosi. Postulujemy, by każdy PIT został wzbogacony o
      informacje dotyczące realnego kosztu zatrudniania. Paragon powinien
      zawierać informacje o wszystkich podatkach, które bezpośrednio składają
      się na cenę produktów.
    </p>
  </div>
</template>
